NO Brukerveiledning

Easee Home
Easee Charge

Hvordan lader jeg?
Les veiledningen Viktig produktinformasjon som du
finner i produktemballasjen eller på easee.com/manuals
før du bruker produktet.
Installasjon og bruk av produktet krever en mobilenhet
med internettforbindelse.
Forsikre deg om at følgende krav er oppfylt før du bruker
Laderoboten:
— Produktet og den elektriske tilkoblingen er
installert av en autorisert elektriker i henhold til
Installatørveiledningen.
— Laderen er riktig konfigurert.
— Programvaren er oppdatert (se Laderobotens
grensesnitt).
— Hvis du har konfigurert tilgangskontroll, kan du låse
den opp ved å bruke en registrert RFID-brikke (se
Funksjoner), eller deaktivere den fra Easee App eller
det lokale grensesnittet.
1.

Kontroller ladekabelen og kontakten for skader og
urenheter som fremmedlegemer og vanninntrengning før du lader.

2.

Koble ladekabelen til Laderoboten og elbilen din.
Ladeprosessen starter, og tilpasser seg automatisk
til elbilen og den strømmen som til enhver tid er
tilgjengelig i henhold til konfigureringen.

Hvis bilen ikke begynner å lade, bør du kontrollere at
lading er aktivert i bilen din og at kontaktene er riktig
koblet til. Hvis ladingen fortsatt ikke starter, bør du
kontrollere hva som kan være årsaken under avsnittet
Laderobotens grensesnitt.

2

Smartlading
Noen operatører tilbyr smartlading som kan utsette
ladingen til et passende tidspunkt, ofte knyttet til
strømpris eller lignende mekanismer. Når smartlading er
aktiv, lyser LED-stripen blått, og ladingen starter ikke før
operatørens kriterier for slik lading er oppfylt. Kontakt
operatøren for å lære mer, og for å finne ut om de tilbyr
denne tjenesten.

Apper og grensesnitt
Easee App
Easee App gir deg full kontroll og status over laderen din.
Den er beregnet for daglig bruk av Easee-produktene
dine via Easee Cloud.
Skann QR-koden eller gå til: easee.com/app for å laste
ned appen.

Lokalt grensesnitt
Det lokale grensesnittet er beregnet for lokal drift av
laderen i tilfeller der den ikke får tilgang til internett.
Les mer om det lokale grensesnittet på:
easee.com/support/localinterface

Easee Portal
Easee Portal er et verktøy beregnet for administrasjon
av ett eller flere Easee-anlegg. Portalen er hovedsakelig
ment for anleggseiere, installatører, administratorer,
tjenesteleverandører og personer som trenger å
administrere flere produkter og anlegg fra ett felles
grensesnitt.
Gå til easee.support for mer informasjon om
grensesnittene våre.

3

Funksjoner

1

1.

Berøringsknapp: Berøringsknappen brukes til
å aktivere det lokale grensesnittet. Det lokale
grensesnittet er beregnet for lokal drift av laderen
når internett ikke er tilgjengelig. Les mer om det
lokale grensesnittet på: easee.com/support/
localinterface

2.

Lysstripe: Lysstripen formidler statusen til
Laderoboten til enhver tid. (Se Laderobotens
grensesnitt).

3.

RFID-område: Den integrerte RFID-leseren aktiverer
tilgangskontroll til Laderoboten og identifisering av
ulike brukere. Du kan bruke den til å låse opp laderen
med en Easee Key. Sjekk kunnskapsbasen vår på
easee.support for flere detaljer om hvordan du kan
legge til og administrere dine Easee Keys.

4.

Type 2-kontakt: Type 2-kontakten er helt universell,
og lar deg lade alle typer elektriske kjøretøy
med riktig ladekabel. I tillegg er det mulig å låse
ladekabelen permanent, så du ikke trenger å
bekymre deg for at den blir stjålet.

2

3

4

4

Laderobotens grensesnitt
Lysbeskrivelse

Status

Hvitt – konstant lys, bare nederst
2 lysdioder – master / 1 lysdiode – sekundære
enheter

Standby

Hvitt – konstant lys

Bil tilkoblet

Hvitt – pulserende lys

Lading pågår

Blått – konstant lys

Smartlading aktivert (bil tilkoblet)

Blått – pulserende lys

Smartlading pågår

Ved oppstart tennes lysdiodene én etter én.
Når laderen oppdateres, vil en eller flere
lysdioder blinke grønt mens dette pågår.

Oppdaterer programvare (oppdatering kan ta opptil 30 minutter)
OBS! Bilen må kobles fra før en programvareoppdatering kan
fullføres.

Hvitt – blinkende lys

Venter på autentisering med en RFID-brikke. Hold RFID-brikken mot
RFID-området på Laderoboten for å autentisere og starte ladingen.

Hvitt – raskt blinkende lys

RFID-brikke mottatt (venter på nøkkelverifisering)

Rødt – blinkende lys, med varsellyder

ADVARSEL
Kritisk feil! Slå av strømmen og fjern ladekabelen fra laderoboten.
Strømmen kan deretter slås på igjen om nødvendig. Det blinkende
røde lyset fortsetter, men varsellyden stopper når ladekabelen
kobles fra. Laderen er sperret for videre bruk, kan ikke tilbakestilles
og må skiftes ut. Kontakt kundestøtte.

Rødt – blinkende lys

ADVARSEL
Kritisk feil! Laderen er sperret for videre bruk, kan ikke tilbakestilles
og må skiftes ut. Kontakt kundestøtte.

Rødt – konstant lys

Generell feil. Koble fra ladekabelen og koble den til Laderoboten
igjen. Hvis det røde lyset vedvarer, kan du sjekke Easee App eller vår
kunnskapsbase2 for mer informasjon.

Rødt – konstant lys, med advarsellyder

Ledningene er koblet feil. Kontakt en autorisert elektriker.
2

5

Easees offentlige kunnskapsbase finner du på easee.support.

Lysbeskrivelse

Status

Rødt – pulserende lys

Laderoboten har målt unormal temperatur og har gått i sikker
modus. Gå til kunnskapsbasen vår2 for mer informasjon.

Hvitt – blinkende lys, bare nederst

Laderoboten søker etter Master-enheten. Kontroller statusen til
masteren. For mer informasjon, se kunnskapsbasen vår2.

Gult – blinkende lys, bare nederst

Laderoboten venter på å bli konfigurert. Kontakt en autorisert
elektriker.

2

6

Easees offentlige kunnskapsbase finner du på easee.support.

Vedlikehold

Praktiske detaljer

Generelt vedlikehold

Garanti
Enheten er fri for materielle feil og er i samsvar med
lovverk og forskrifter for forbrukerbeskyttelse i
landet der produktet er kjøpt. All korrekt installert
Easee-hardware i Norge dekkes av vår begrensede
3-årsgaranti*. Ta kontakt med Easee-forhandleren
din hvis laderen din trenger reparasjon innenfor denne
garantiperioden. Ytterligere informasjon kan finnes på
easee.support.
*Noen land kan ha utvidet garanti.

—
—

Forsikre deg om at laderen ikke har noen tegn til
mekanisk skade.
Inspiser Type 2-kontakten visuelt for slitasje med
jevne mellomrom i henhold til lokale forskrifter. Hvis
pinnene er misfarget eller skadet, må du kontakte en
autorisert elektriker.

Rengjøring
Laderen krever ikke rengjøring for å fungere som
den skal. Det er likevel mulig å rengjøre produktet av
kosmetiske årsaker.
— Bruk en fuktig klut og et universalrengjøringsmiddel.
Unngå å bruke sterke kjemikalier som inneholder olje
eller alkohol, da det kan misfarge plasten.
— Ikke bruk rennende vann eller høytrykksspyling.
Reparasjon
Ta kontakt med din nærmeste Easee-forhandler dersom
laderen din trenger reparasjon.
Retur og reklamasjon
Ta kontakt med din nærmeste forhandler eller Easees
kundestøtte angående retur og reklamasjon på
produktet.
Kundestøtte
Last ned de nyeste manualene, og finn svar på ofte stilte
spørsmål (FAQ) samt nyttige dokumenter og videoer for
produktet ditt på easee.support.

7

Kontaktinformasjon
Easee AS
Grenseveien 19
4313 Sandnes, Norge
Org. nr: 920 292 046
Du finner ytterligere kontaktinformasjon for landet ditt
på easee.com.

Informasjonen i dette dokumentet er kun til informasjonsformål,
er gitt som den er, og kan endres uten varsel. Easee AS inkludert
dets datterselskaper påtar seg ikke noe ansvar for riktigheten
eller fullstendigheten av informasjonen og illustrasjonene, og er
ikke juridisk eller på annen måte ansvarlig for dine vurderinger,
avveininger, beslutninger eller fravær av slike, eller annen bruk av
informasjonen i dette dokumentet.
Ingen del av denne publikasjonen kan republiseres, reproduseres,
overføres eller gjenbrukes i noen annen form, på noen måte eller
i noe format, for din egen eller tredjeparts bruk, med mindre
annet er skriftlig avtalt med Easee eller dets datterselskaper.
Enhver tillatt bruk skal alltid gjøres i samsvar med god praksis
og sikre at ingen skade kan påføres Easee, eller ved å villede
forbrukeren.
Easee og Easee-produkter, produktnavn, varemerker og slagord,
enten de er registrert eller ikke, er Easees åndsverk og kan
ikke brukes uten Easees skriftlige tillatelse på forhånd. Alle
andre nevnte produkter og tjenester kan være varemerker eller
tjenestemerker for sine respektive eiere.
Februar 2023 – Versjon 1.01
© 2023 av Easee AS. Alle rettigheter forbeholdes.

Easee AS
Grenseveien 19
4313 Sandnes, Norge
.easee.com
8

